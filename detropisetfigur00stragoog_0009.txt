Demosthenis eloquentiam aCiceroniana non gradu solum, sed genere
differre vult? Itaque non dubito, quin haec res accurata et diligenti
inquisitione dignissima sit. Neque tamen ego aut Jenischium sequar,
qui gravissima et maxima quaeque adumbranda elegit atque universam
huius rei rationem primis velut lineis designavit, aut hanc materiam
per omnes locos et partes persequi in animo est, sed qualem in ad-
hibendis et tropis et figuris rationem secuti sint praestantissimi illi inter
veteres et dicendi et scribendi arte oratores, docere et demonstrare
conabor„ Quamquam autem universe nemo negabit, accuratam Ciceronis
et Demosthenis comparationem maxime esse optandam, tamen huic
commentationi meae aliqua praefaturus et rationem consilii probaturus
non levissima mihi premi videor difficultate propterea, quod hanc rem
haud magni plurimos esse iudicaturos sentio; ac ne Jenischius quidem,
de quo paulo ante dixi, eam magno opere curare mihi videtur ³). Nec
mirum, cum nemo negaverit, multos oratores cum gravissimos et copio-
sissimos tum suavissimos evasisse sine ulla huius rei ratione et doctrina.
Nam, ut Ciceronis verbis utar, ipsa natura hoc incredibiliter fabricata
est, ut ea, quae maximam utilitatem plurimum eadem haberent vel
dignitatis vel saepe etiam venustatis. Quid, quod alii ut plerique
oratores Attici, qui fuerunt ante Demosthenenem, admodum paucis
huius generis ornamentis adhibitis ipsa rerum magnitudine et pondere
plurimum in dicendo profecerunt? Quid vero, quod alii nulla imbuti
huius rei disciplina sua sponte vel tantum exempla summorum oratorum
secuti his'ipsis luminibus orationis maxima arte et prudentia usi sunt?
At haec nulla ascita ratione aut doctrina ornandi facultas et copia nisi
summis ingeniis non concessa est ac paene miraculi loco accipienda,
illa autem horrida et incompta dicendi gravitas pro initiis illis quidem
eloquentiae et quasi pueritia laudem meruit, sed nunc omni ratione
rhetorica ad tantam perducta subtilitatem non iam locum habere potest;
neque ego despero, eis si qui forte haec mea in manus sument, quod
secutus sum, aliqua quidem ex parte posse probari.

Ac primum quidem mihi non alienum a munere ludi magistri
visum est investigare et enodare, quae Ciceronis et Dem. in hoc genere
ratio fuerit. Deinde discipulos in gymnasiis nostris non idcirco solum
hac doctrina imbui velim, ut tales exornationes in libris scriptorum
antiquorum legendis agnoscant, quod tamen ipsum saepe non assequuntur,
sedetiam studeant ipsi eas in suis scriptionibus recte mactare. Licet
enim res eius modi neque ad summum oratoris vel scriptoris neque
omnino hominis liberaliter instituti officium pertineant, tamen non sunt

--

. ³) pag. 20 sq. scribit: „Nicht Gleichnissc und Metaphern, sondern tiele
Kenntuis der·Stuatsangelegenbeiten, nichtFiguren undTropen, sondernMenschen·
kenntnis und Geschaftsert'ahrung, nicht barmonische Perioden, sondern die Heil-
samkeitundWohlthtttiglreit der vorgcschlagenenMassregeln waren die kreftigeren
Uber-redungsmittel der Dernosthenes' und Ciceroncn.“

 

